<?xml version="1.0" encoding="UTF-8"?><?xml-model href="text.rng" type="application/xml" schematypens="http://relaxng.org/ns/structure/1.0"?><raw_text docid="test_MNSZ_KorAP_DOC000003.000005" xmlns="http://ids-mannheim.de/ns/KorAP"><metadata file="metadata.xml"></metadata><text>FoBeBot Debian A Debian elnevezés egy gyűjtőfogalom. A többség azonban a népszerű Linux-disztribúciót érti alatta, melynek a megnevezése helyesen Debian GNU/Linux, ezzel is jelezve, hogy az adott rendszer a Linux kernelt és a GNU szoftverek együttesét használja. Legfőbb jellemzői: teljesen ingyenes és megfelel a Debian szabad szoftver irányelveknek, tehát szabad szoftver; számtalan résztvevő tartja karban; fejlett csomagkezelő rendszerrel rendelkezik, ami könnyűvé teszi a programok frissítését, telepítését és eltávolítását. A felhasználókkal való kapcsolatot a Debian társadalmi szerződés írja le. A név eredete A Debian elnevezés Ian Murdock (a projekt alapítója) és Deborah (Ian kedvese) nevének összevonásából állt össze. Debian GNU/Linux Története Ian Murdock indította útnak a világ (talán) legnagyobb nem kereskedelmi Linux terjesztését, a Debiant. Az indulás Ian levelével kezdődött, amelyet 1993. augusztus 16-án postázott a comp.os.linux.development hírcsoportba. Akkoriban még csak néhány tízezer rajongó használt Linuxot, nagy részük valamilyen saját összeállítású (" homebrew ") rendszert, vagy Peter MacDonald nevével fémjelzett SLS-t (Softlanding Linux System) használt. Ian 1993 januárjától használt Linuxot. Egy idő után azonban elégedetlen lett. Mint a legtöbb Linux felhasználó, ő sem a Linuxszal kapcsolatban volt elégedetlen, hanem a körülötte formálódó közösséggel. Akkoriban a Linux fejlesztések teljesen logikátlanok voltak. Az emberek különösebb tervek nélkül, a világ minden pontján elszórva, különböző nyelveket beszélve, fizetés nélkül hogyan akarhattak volna komplett operációs rendszert fejleszteni? Ezt felismerve Ian 1993 közepén megfogalmazta célját: egy szépen csomagolt Linux terjesztést kell létrehozni. Abban az időben néhány más terjesztés is létezett. Ilyenek voltak az MCC Interim a Manchester Computing Centre-től, vagy a TAMU a Texas A&amp;M Egyetemtől, de ezek a fejlesztések szép csendben eltűntek. 1993 elején kétségtelenül az SLS volt a király. Minek köszönhette az SLS a népszerűségét? Annak, hogy a legtöbb disztribúció akkoriban nem tartalmazott mást, mint a Linux kernelt, az alaprendszert és a fejlesztéshez használt alapvető programokat (toolchain). Az SLS volt az első olyan disztribúció, amely Linuxot szállított a szélesebb közönségnek, és nem csak a fejlesztőknek. A SLS tartalmazott ablakozó rendszert, dokumentum formázó programokat, játékokat és más olyan programokat amelyet a szélesebb felhasználói réteg igényelt. Ennek ellenére az SLS számos dologban hiányt szenvedett, és ezt ismerte fel Ian Murdock. Összeszedte az SLS hiányosságait, kijavította azokat, különböző patcheket készített az SLS-hez, amelyek később a Debian alapját képezték. Ekkortájt született a cikk elején említett levél. Aztán néhány " majdnem kész " levél után Ian rájött, hogy ezt egyedül nem tudja csinálni. Úgy gondolta, hogy itt az ideje annak, hogy elővegye a korai elképzeléseit, és implementálja a nyílt fejlesztési modellt a munkájában. 1993. augusztus 27-én megszületett az a levél, amelynek a subject-jében már a Debian szó szerepelt, és amely már egy hivatalos státuszjelentés volt a projekt állásáról. Ian Murdock azóta megpróbálkozott saját cégén keresztül egy Debian-ra alapozott üzleti disztibúció értékesítésével, amely sikertelen próbálkozásnak bizonyult. Azóta a Sun Microsystems alkalmazásában a Project Indiana nevű projekten dolgozik, amelynek érdekessége, hogy openSolaris alapra helyezett, a modern Linux disztribúciók vetélytársának szánt operációs rendszert fejleszt. Debian kiadások A Debian mindig legalább három verziót tart fenn: " stable " -t (stabilt), " testing " -et (teszt verziót) és " unstable " -t (instabilt). A " stable " az aktuális ajánlott verzió, legtöbbször csak biztonsági frissítések jelennek meg hozzá. Mivel az új Debian verziók megjelenése jelenleg hosszas ellenőrzési procedúrát igényel, ezért a stabil változat gyakran régebbi programokat tartalmaz. A " testing " a váróterem a következő " stable " előtt, először ide kerülnek azok a csomagok az " unstable " -ből, melyeknél egy adott idő alatt nem került elő hiba; végül ebből fejlődik majd ki a következő stabil kiadás. A " unstable " változat a legfrissebb programokat tartalmazza, azonban mivel ezeket még a közösség nem tesztelte alaposan, semmi garancia nincs arra, hogy a csomagok működnek egyáltalán, nemhogy helyesen. Csak bátraknak és tapasztaltaknak ajánlott, hiszen előfordulhat, hogy egy hibás csomag után a rendszerben kézzel kell javításokat végezni ahhoz, hogy működőképes maradjon. Az ilyen szoftvert, vagy szoftvercsomagot szokás a " bleeding-edge " jelzővel illetni. Név szerinti kiadások Ezek a kódnevek a Pixar nagy sikerű animációs filmjéből, a Toy Story-ból valók. Debian 1.0 kiadás (nem volt kódneve), Debian 1.1 (kiadás: 1996. június 17.), kódneve " Buzz " - Buzz Lightyear volt a (z)űrhajós, Debian 1.2 (kiadás: 1996. december 12.), kódneve " Rex " - Rex volt a tyrannosaurus, Debian 1.3 (kiadás: 1997. június 5.), kódneve " Bo " - Bo Peep volt a pásztorlány, Debian 2.0 (kiadás: 1998. július 24.), kódneve " Hamm " - Ő volt a malac, Debian 2.1 (kiadás: 1999. március 9.), kódneve " Slink " - Slinky Dog volt a játékkutya, Debian 2.2 (kiadás: 2000. augusztus 15.), kódneve " Potato " - volt Mr. Potato (Krumplifej Uraság), Debian 3.0 (kiadás: 2002. július 19.), kódneve " Woody " - volt a cowboy, Debian 3.1 (kiadás: 2005. június 6.), kódneve " Sarge " - ő a műanyagkatona (eredetileg: Army Men). Debian 4.0 (kiadás: 2007. április 8.), kódneve " Etch " - ő a mágneses rajztábla. Debian 5.0 (kiadás: 2009. február 14.), kódneve " Lenny " - ő a kis, lábakon járó távcső Debian 6.0 (kiadás: 2011. február 6., kódneve " Squeeze " - zöld, háromszemű gumiűrlény a Toy Story 2. -ből Debian 7.0 (kiadás: 2013. május 4., kódneve " Wheezy " - egy piros csokornyakkendőt viselő gumipingvin a Toy Story 3. -ból Érdekesség, hogy a Debiannak soha nem jelent meg az 1.0-s verziója: Az InfoMagic CD forgalmazó egy félreértés miatt a fejlesztői verziót adta ki CD-n, és nevezte el 1.0-s kiadásnak. A Debian fejlesztői és az InfoMagic az eset után közös nyilatkozatban ismerték el a hibát, és visszavonták ezt a változatot. Az instabil kiadás neve mindig Sid - ugyanígy hívták a szomszéd rossz gyereket, aki kínozta a játékait. A név egyúttal egy szójáték, a Still in Development - Fejlesztés alatt rövidítése. A Debianra épülő disztribúciók Ubuntu és a sok származéka: Kubuntu, Xubuntu, Fluxbuntu, Edubuntu; Linux Mint,... Aptosid, egy Sid-re épülő terjesztés asztali rendszerekre, friss alkalmazásokkal Knoppix egy Live CD, valamint ennek sok származéka (Damn Small Linux, Kanotix, Morphix, KnoppMyth, Sulix és még több). Linspire és Freespire - ezek és származékaik főként kevésbé hozzáértő felhasználók számára készülnek otthoni, vagy irodai használatra. CrunchBang Linux, újabban Ubuntu helyett Debian alapokra épülő " pehelysúlyú " disztribúció, alapértelmezetten Openbox környezettel; a tapasztaltabb felhasználók számára. LMDE: Linux Mint Debian Edition. Az elsődlegesen Ubuntura épülő Linux Mint disztribúció fejlesztői újabban egy közvetlenül Debian-alapú rendszert is fejlesztenek. MEPIS - egy Live CD kezdőknek, ami telepíthető is. Elive - Enlightenment ablakkezelőre épülő disztribúció. Illetve számos, azóta eltűnt terjesztés, mint például a Storm Linux. Debian GNU/Hurd Folyamatban van a Debian fejlesztése más kernelekre is, elsősorban a Hurdra. A Hurd szerverprogramok gyűjteménye, amelyek egy mikrokernel (mint például a Mach) felett futnak, és különböző funkciókat implementálnak. A Hurd szabad szoftver, és a GNU projekt eredménye. Innen ered a Debian GNU/Hurd elnevezés. Debian GNU/kFreeBSD Az első nem Linux-alapú - FreeBSD kernelre épülő - port a Debian 6.0 " Squeeze " verzióban debütált technológiai újdonságként. Nem támogatott Debian változatok Debian GNU/Darwin: Egy csoport tervezte a kiadását is, mely a Mac OS X Darwin nevű kernelére épült volna, de a projekt tagjai jelenleg leállították/szüneteltetik tevékenységüket. Mivel a Darwin kernel BSD licenc alatt érhető el, a Debian Projekt nem támogatja. Nexenta: Egy, az Ubuntu -ra (így közvetetten a Debianra) épülő komplett operációs rendszer, amely az openSolaris kernelt, GNU eszközkészletet, X11-et, asztali programokat szállít. Hivatkozások Külső hivatkozások debian.org debian.hu debian.lap.hu HUPWiki Debian leírás, Debian segítségek Debian-felhasználók levelező-listája (magyar nyelvű rendszer-támogatás) Linux alapok, gyakorlati segítség kezdőknek Linux-disztribúciók GNU projektek</text></raw_text>