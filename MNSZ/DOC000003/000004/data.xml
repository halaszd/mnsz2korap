<?xml version="1.0" encoding="UTF-8"?><?xml-model href="text.rng" type="application/xml" schematypens="http://relaxng.org/ns/structure/1.0"?><raw_text docid="MNSZ_DOC000003.000004" xmlns="http://ids-mannheim.de/ns/KorAP"><metadata file="metadata.xml"></metadata><text>Addbot Debian szabad szoftver irányelvek A Debian szabad szoftverekre vonatkozó irányelvek (Debian Free Software Guidelines - DFSG) 1. Szabad terjesztés A Debian összetevőinek licence senkit sem korlátozhat abban, hogy a szoftvert különböző forrásokból származó programokból felépített szoftver-disztribúciók összetevőjeként eladja vagy továbbadja. Az ilyen jellegű eladásokra vonatkozóan a licenc semmiféle szabadalmi vagy egyéb díj megfizetését nem követelheti meg. 2. Forráskód A programnak tartalmaznia kell a forráskódot, és a lefordított változat mellett engedélyeznie kell a forráskód terjesztését is. 3. Leszármazott munkák A licencnek lehetővé kell tennie a módosításokat és leszármazott munkák készítését, és engedélyeznie ezek terjesztését az eredeti szoftver licencével megegyező licenc hatálya alatt. 4. A szerző forráskódjának sértetlensége A licenc korlátozhatja a forráskód módosított formáinak terjesztését, de csak abban az esetben, ha emellett lehetővé teszi " patch fájlok " együttes terjesztését a forráskóddal, amelynek segítségével a program módosítása elvégezhető a fordítás során. A licencnek kifejezetten engedélyeznie kell a módosított forrásból összeállított szoftver terjesztését. A licenc megkövetelheti, hogy a leszármazott munkák neve vagy verziószáma az eredeti szoftverétől eltérjen. (Ez egy kompromisszum. A Debian csoport arra buzdít minden szerzőt, hogy ne korlátozzák se a forrás-, se a bináris fájlok módosítását.) 5. Mentesség a személyekkel vagy csoportokkal szembeni diszkriminációtól A licenc semmilyen személlyel vagy csoporttal szemben nem alkalmazhat megkülönböztetést. 6. Mentesség a felhasználási területekkel szembeni diszkriminációtól A licenc senkit nem korlátozhat abban, hogy a programot egy adott felhasználási területen alkalmazza. Például nem korlátozhatja egy adott program üzleti vagy génkutatásban való felhasználását. 7. Licenc terjesztése A programra vonatkozó jogoknak úgy kell vonatkoznia mindenkire, akik hozzájutnak a programhoz, hogy ne legyen szükség további licenc elfogadására. 8. A licenc nem lehet a Debianra jellemző A programra vonatkozó jogok nem függhetnek attól, hogy a program a Debian része vagy sem. Ha a programot a Debian rendszertől elkülönítve használják fel vagy terjesztik, de ez a programlicencnek megfelelő módon történik, akkor a programhoz hozzájutók mindegyikének azonos jogokkal kell rendelkeznie azokhoz képest, akik a Debian rendszerrel együtt jutottak a programhoz. 9. A licenc nem érinthet más szoftvereket A licenc nem tartalmazhat a licenc szoftverrel együtt szállított szoftverekre vonatkozó korlátozásokat. Például a licenc nem határozhatja meg, hogy a vele azonos adathordozón található programok mindegyikének szabad szoftvernek kell lennie. 10. Példalicencek A " GPL ", a " BSD " és az " Artistic " licenceket " szabad " licencnek tekintjük. Linux Nyílt forráskódú licencek</text></raw_text>