<?xml-model href="span.rng" type="application/xml" schematypens="http://relaxng.org/ns/structure/1.0"?>
<raw_text docid="DOC000000.000003" xmlns="http://ids-mannheim.de/ns/KorAP">
 <metadata file="metadata.xml">
 </metadata>
 <text>
  KOSZORÚ 1. Elkészítette szép albomát a rend, csokorban mind, miről álmodtál, tilalom-palástot kötött köréd a csend, a méhraj sudár jegenyére száll. Tornác alatt a harsány illatoktól megbarnult a szerelem-patak, és te furán, hogy menekülj a sártól, féltettél engem, s vádoltad magad. Mi lesz, ha akkor hallgatok reád, virágöbölben daccá nő a vád, Játékszer leszel, mint réten a szél, ki saját hangjától bódultan rohan, és illatát vesztve egyre boldogabb, mert a múltjából ő is megél. 2. Eladtad fényes hegyeidet, szeres pásztorod a hold, boldog, hogy vakon is mást vezet, ő az éjben drága folt. Az öröm azóta barkában leng, érted meghajol az ág, bársonyt sző az út, ha elmerengsz, bezárkózik a virág. Mint fájától búcsúzó levél, ki vérzik, ha itt tarlóra lép, megállsz te is, a fogoly. Ilyen a kép, melyet völgy ölel, festi a múlt, mosolyod felemel, s veled virraszt egy bagoly. 3. Mint volt-esték andalgó teleholdja, ki magában hord tengernyi holt-követ, nagyböjtre készülsz, bár ami tagadja, évszakok határán csupán követ. Meglelted házad, tűzhelyeden már a kis lábas csak duzzogó pletykafészek, alvó vulkánt rajzol fel a pára, eladta régen kisingét a szeg. És fogat vált a bolondos április, ibolya helyett majd kikerics virít, görcsös guzsalyban álmodik a szú, köréd gyűl a csend, s a hajdan-volt kacaj arcodra fest majd hulló ráncokat, élő éket: szeretet-koszorút. (1998)
 </text>
</raw_text>